Denne rapport er udformet af datalogi gruppen A302, på Aalborg Universitet og omhandler vores projektarbejde med emnet ‘Virtualising collaborative working environments’.

Formålet med vores rapport har været at belyse en mulig problemstilling, der gennem en metodisk arbejdsproces og med datalogiske redskaber, ville kunne løses indenfor en overskuelig tidsramme. Projektet kunne tages i mange retninger; men vi har gennem en systematisk tilgang, som vi vil komme nærmere ind på i vores procesanalyse, valgt at arbejde med muligheden for, at forbedre og specialisere et virtuelt brainstorming redskab til filmindustrien.